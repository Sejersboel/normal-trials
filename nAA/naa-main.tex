\subsection*{Intro og trash}
Atherian Archive er en af de 3 originale trials i Craglorn, der alle er en del
af basis spillet. De er alle forholdsvis nemme, hurtige og på normal
``tilgivende'', hvis man ikke forholder sig til mechanics. Det er lidt en anden
historie på veteran. Dog er Atherian Archive en god begynder trial, da der er
en del mechanics, hvor spillerne skal holde øje med omgivelser, bossers
bevægelser og røde cirkler på jorden. Dette kan være god træning til noget af
det lidt sværere.\\
\\
I denne trial skal man bruge 1 tank, 2 healere og 9 dd'er.\\
Inden man stacker på døren, deles gruppen i 3 grupper af 4. 1 healer stiller
sig på hvert bord (højre og venstre) og tanken i midten. DD'er fordeler sig i
de tre grupper, helst med magicka-dd i højre gruppe, men det gør ikke så meget
på normal. Folk skal gerne huske deres gruppe hhv. højre, venstre og midt.
\subsubsection*{Elite Adds}
\begin{itemize}
  \item \textbf{(Firstmage) Overcharger} mage med 2 flag på ryggen.
    Overchargers har altid 1. prioritet. De har to abilities, man skal være
    opmærksom på: 
    \begin{itemize}
      \item \emph{Overcharge}, som smides på en tilfældig spiller. Dette
        giver spilleren en forholdsvis stor rød cirkel under fødderne, der følger
        spilleren og skader hvert sekund. Det skader også andre, der står i den
        røde cirkel. Healerne kan godt følge med, hvis folk står i én
        overcharge, men hvis to personer med overcharge overlapper, kan det
        være svært.
      \item \emph{Call Lightning} rammer en tilfældig spiller, og laver
        gentagne gange små røde cirkler, hvor man står. Disse skal man træde ud 
        af for ikke at tage skade.
    \end{itemize}
\end{itemize}<++>
